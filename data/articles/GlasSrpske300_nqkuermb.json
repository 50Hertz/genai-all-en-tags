{
    "title": "Obilježena godišnjica smrti generala Momira Talića: Vojska Srpske branila nejač",
    "timestamp": "2024-05-26T15:52:03+02:00",
    "content": "BANjALUKA - U Piskavici kod Banjaluke obilježena je 21 godina od smrti general-pukovnika Momira Talića, komandanta Prvog krajiškog korpusa i načelnika Generalštaba Vojske Republike Srpske.Na grobu generala Talića služen je parastos i položeni su vijenci, kao i na spomen-bistu koja je postavljena ispred crkve u rodnom selu u Talićima.Predsjednik Organizacije starješina Vojske Republike Srpske Slobodan Župljanin izjavio je da je obaveza srpskog naroda u Srpskoj da se trajno sjeća general-pukovnika Momira Talića, drugih generala i komandanata koji su zajedno sa narodom najzaslužniji za stvaranje Republike Srpske.Župljanin je rekao da je Srpska stvorena u miru, a odbranjena i međunarodno priznata u ratu.On je naglasio da je obaveza nadležnih institucija u Republici Srpskoj da se hitno izvrši preorganizacija obrazovnog sistema kako bi djeca u Srpskoj od osnovnih i srednjih škola, te fakulteta učila o srpskim junacima, generalima i vojnicima koji su živote dali za Srpsku.General Momir Talić komandovao je Prvim krajiškim korpusom Vojske Republike Srpske koja je branila srpsku nejač, nije vršila zločine niti upadala u sela, kao što su to radili pripadnici takozvane Armije BiH, rekao je predsjednik Narodne skupštine Nenad Stevandić.Obraćajući se okupljenima, Stevandić je rekao da je general Talić imao tu privilegiju da živi u vremenu kada je srpski narod bio u najvećoj slozi na ovoj strani rijeke Drine.- General Talić je komandovao Prvim krajiškim korpusom Vojske Republike Srpske koja je branila srpsku nejač, probijala koridor i nije vršila nikakve zločine niti upadala u sela, kao što su to radili pripadnici takozvane Armije BiH - rekao je Stevandić."
}