{
    "title": "Stevandić: Izbori zavise od toga koga narod voli",
    "timestamp": "2024-05-26T14:53:42+02:00",
    "content": "BANjALUKA - Predsjednik Narodne skupštine Srpske Nenad Stevandić rekao je da ne očekuje ništa od sutrašnje sjednice Zajedničke komisije Narodne skupštine i Vijeća naroda o pitanju Izbornog zakona Republike Srpske na koji su Bošnjaci pokrenuli pitanje zaštite vitalnog nacionalnog interesa, istakavši da izbori zavise od toga koga narod voli.Stevandić je rekao da je očekivao da ne pokrenu zahtjev za pitanje zaštite vitalnog nacionalnog interesa nego da Kristijan Šmit poništi Izborni zakon, ali su se oni sa njim dogovorili i ko zna sa kim još i on nije poništio taj zakon.Prema njegovim riječima, to je oduzelo vrijeme za provođenje izbora po Izbornom zakonu Republike Srpske i dovelo do toga da kažu da moraju da kalkulišu sa lošim mogućnostima izbora.-Nismo postigli jedinstvo unutar srpskog korpusa. Neće izbori zavisiti od toga da li Šmit ili neko drugi stoji iza zakona već koga narod voli u Republici Srpskoj - rekao je Stevandić novinarima u Banjaluci.Klub Bošnjaka u Vijeću naroda je krajem aprila glasao za pokretanje pitanja zaštite vitalnog nacionalnog interesa na Izborni zakon i Zakon o referendumu Republike Srpske.Narodna skupština Republike Srpske usvojila je 19. aprila na posebnoj sjednici Izborni zakon Republike Srpske kojim je predviđeno da će izbore za organe vlasti u Srpskoj sprovoditi Republička izborna komisija, gradske, odnosno opštinske izborne komisije i birački odbori koje će imenovati nadležni republički organi.Stupanjem na snagu ovog zakona neće se primjenjivati odredbe Izbornog zakona BiH koje uređuju izbor narodnih poslanika, delegata Vijeća naroda Srpske, predsjednika i potpredsjednika Srpske, delegata Doma naroda Parlamentarne skupštine BiH iz Srpske, odbornika skupštine grada i skupštine opštine, gradonačelnika i načelnika opština u Srpskoj.Narodna skupština je istog dana usvojila i Zakon o referendumu i građanskoj inicijativi Republike Srpske čija je namjera da se potpunije reguliše sprovođenje ovog oblika neposredne demokratije."
}